# Labka-2-4.-v.1
Лабораторна робота 2-4. Динамічні зв’язані списки 

Варіант 70:
Поліноми з «дійсними» коефіцієнтами від однієї змінної 
У вхідному файлі кожен моном задається в окремому рядку коефіцієнтом та показником степеня. Мономи йдуть у довільному порядку, але у вихідний файл мономи виводяться в порядку зростання показників степеня. 
операції, вказані в головній функції : +  -  +=

Версія 1 
Програма отримує два математичні об’єкти як операнди (залежно від варіанту, це множини, відношення або поліноми), виконує з ними операції та виводить результати операцій. 
Вимоги до виконання 
1.	Реалізувати програму за допомогою проекту, що включає три файли. У h-файл записати оголошення необхідних класів, у відповідний cpp-файл – методи класів, у головний файл – головну функцію та допоміжні до неї. 
2.	Головна функція двічі викликає функцію визначення джерела вхідних даних, яка повертає вхідний потік, зв'язаний або з клавіатурою, або з файлом. За допомогою функції введення головна функція отримує два математичних об’єкти – операнди теоретико-множинних або алгебраїчних операцій (залежно від варіанту). Операції застосовуються до операндів, утворюючи результати операцій. Для кожного результату операції головна функція викликає функцію визначення напряму виведення й функцію виведення. 
3.	Функція визначення джерела вхідних даних запрошує користувача вказати джерело: 1 – клавіатура, 2 – файл. Користувач має ввести одне з цих чисел (якщо він задав інше число, то запрошення повторюється). Якщо введено число 2, то функція запрошує користувача ввести шлях до файлу з вхідними даними. Користувач має ввести шлях. Якщо з заданим файлом зв’язатися не вдалося, то функція знову запрошує вказати джерело даних. Функція повертає посилання або на потік cin, або на вхідний потік, успішно зв’язаний з файлом. 
4.	Функція введення отримує дані з потоку та додає їх до математичного об’єкта, представленого її параметром. Кількість елементів (пар, мономів) на початку файлу відсутня. Правильність вхідних даних гарантована. 
5.	Функція визначення напряму виведення запрошує користувача вказати напрям виведення даних: 1 – екран консолі, 2 – файл. Користувач має ввести одне з цих чисел (якщо він задав інше число, то запрошення повторюється). Якщо введено число 2, то функція запрошує користувача ввести шлях до файлу для вихідних даних. Користувач має ввести шлях. Якщо з заданим файлом зв’язатися не вдалося, то функція знову запрошує вказати напрям виведення даних. Функція повертає посилання або на потік cout, або на вихідний потік, успішно зв’язаний з вихідним файлом. 
6.	Функція виведення виводить математичний об’єкт у файл у такому самому вигляді, як у вхідному файлі, оскільки цей файл надалі може стати вхідним. Об’єкт виводиться на екран у вигляді, прийнятому в математиці: множина в дужках, як {1,2,3}; пара в дужках, як (1,2), множина пар як {(1,2),(1,3)}. Для монома (доданка в поліномі) виводяться коефіцієнт, ім’я змінної x і показник степеня, як 2*x^3. Проте, якщо в мономі коефіцієнт 0, то моном не виводиться, а якщо коефіцієнт 1 і показник степеня не 0, то 1 і знак * не виводяться. Якщо в мономі показник степеня 0, то виводиться лише коефіцієнт, інакше, якщо показник степеня 1, то 1 і знак ^ перед ним не виводяться. Елементи множини мають виводитися в порядку зростання, пари відношення – в лексикографічному порядку, мономи – у порядку зростання показників степеня. 
7.	У головній функції мають бути кілька об’єктів, що зображують операнди та результати операцій (залежно від варіанту, це множина, відношення, поліном). Типом об’єктів є клас, в якому математичний об'єкт зображено в динамічному зв’язаному списку. Тип структур даних для елементів списку має бути захищеним. У всіх варіантах завдання обов’язкові такі методи класу:
-	конструктор без параметрів, конструктор копії, конструктор переміщення, деструктор, оператор =, оператор = переміщенням, 
-	додавання заданого елемента (це елемент множини, пара, моном),
-	вилучення заданого елемента (це елемент множини, пара, моном), 
- встановлення порожньої множини (відношення, полінома) як значення.
Решту методів, які реалізують операції, вказані у варіанті завдання, означити як оператори. 
Операції з множинами та їх оператори: об’єднання +, перетин *, різниця –, симетрична різниця ^, відповідні складені присвоювання +=, *=, -=, ^=. 
Операції з відношеннями та їх оператори: об’єднання +, перетин *, різниця –, симетрична різниця ^, композиція %, відповідні складені присвоювання +=, *=, -=, ^=, %=, рефлексивно-транзитивне замикання відношення (одномісна постфіксна) *. 
Операції з поліномами: сума +, різниця –, добуток *, частка від ділення /, остача від ділення %, відповідні складені присвоювання +=, –=, *=, /=, %=. 
8.	Означити клас ітераторів зчитування як відкритий у класі математичних об’єктів. 
9.	Функції введення даних з потоку в зображення математичного об'єкта та виведення з нього в потік означити як оператори >> та <<, які не мають доступу до захищених полів об’єктів класу. 
10.	Реалізувати функції введення, виведення, операції з математичними об'єктами, використовуючи метод додавання та об'єкти-ітератори. 
11.	Тестові дані – це кілька файлів, кожен з яких зображує певний математичний об’єкт (множину, відношення, поліном). Принаймні в одному з них має бути не менше 10 тисяч елементів (пар, мономів – залежно від варіанту). Для створення такого файлу написати окрему програму й надати її. 
